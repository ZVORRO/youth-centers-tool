     		Довідник  безбар’єрності пропонує шість напрямків безбар’єрності
●	Цифрова: Доступ до швидкісного інтернету, можливість отримувати послуги онлайн та доступ до цифрових навичок. (Безбар’єрність — це коли ти можеш бути частиною цифрового світу — незалежно від віку, досвіду чи стану здоров’я.)
●	Суспільна та громадянська: Рівні можливості для участі всіх людей у житті суспільства та держави, незалежно від їхніх індивідуальних особливостей. (Безбар’єрність — це коли ти можеш бути частиною суспільства, не підлаштовуючи себе під його уявлення про “норму”. Бо сильна громада — це різноманітна громада.)
●	Освітня: Забезпечення рівних можливостей та вільного доступу до освіти, зокрема інклюзивного освітнього середовища. (Безбар’єрність — це коли ти можеш вчитися незалежно від віку, стану здоров’я чи формату навчання. Знання мають бути відкритими для всіх.)
●	Економічна: Створення умов для працевлаштування, заняття підприємництвом або самозайнятістю  та розвитку для всіх груп населення. (Безбар’єрність — це коли можеш працювати, коли хочеш. І коли тебе оцінюють за справу, а не за вік, стать чи стан здоров’я. Коли ти можеш отримати послуги та сервіси в молодіжному центрі, незалежно від рівня твого доходу.)
●	Фізична: Доступність будівель, транспорту, громадських просторів, парків для всіх, включаючи людей з інвалідністю, людей похилого віку та батьків з дитячими візками.  (Безбар’єрність — це коли ти можеш вийти з дому й не боятись першого бордюру. Коли міський простір — не виклик, а запрошення.)
●	Інформаційна: Доступність інформації в зрозумілих форматах для людей з різними потребами, наприклад, для людей із порушеннями зору чи слуху або для авдиторії з обмеженим доступом в інтернеті або що зазвичай є поза бульбашкою спілкування вашої команди. (Безбар’єрність — це коли ти можеш сприйняти інформацію з першого разу або знаходиш інформацію на платформах, якими звик користуватися.)


[тут йде вставка малюнків під назвою "accessibility" з папки "illustrations" і друга вставка під назвою "7_ideas". Після цього ще інструкція далі]


Інструкція. Кожне питання пов’язане із певною користувацькою категорією. В рекомендаціях ви можете знайти таблицю із переліком маломобільних груп населення: це і люди з дітьми до 3-х років, і люди з протезами, і люди з порушенням слуху або мовлення, та багато інших. Інколи нам важко зрозуміти досвід іншої людини, не перебуваючи в тих самих життєвих обставинах. Проте, завдяки нормам ДБН та універсального дизайну ми можемо забезпечити комфортне місце роботи та дозвілля для людей із різним користувацьким досвідом. 
Відповідаючи чесно на питання, ви зможете оцінити для яких користувацьких категорій ваш центр прилаштований більше, для яких менше, і що ви можете зробити, щоб молодіжний центр та простір були більш доступними.