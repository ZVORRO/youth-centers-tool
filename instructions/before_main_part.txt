			Як користуватися цим інструментом.
Доступність, безбар’єрність, інклюзивність - це не про тренд, а про щоденне життя. На всіх етапах життя кожен і кожна із нас потребують комфортного середовища для освіти, розвитку, спілкування, роботи.
Цей цифровий інструмент - спроба провести чесну самооцінку та аудит доступності молодіжного центру/простору, де ви працюєте. Ця самооцінка - не індикатор успіху, а помічник у плануванні роботи та розбудови команди, простору. 

Рівень 1.

Спершу спробуйте зробити аудит самостійно командою. Знайдіть рулетку, кутомір та відкрийте застосунок. Можливо окремі питання будуть вам не зрозумілі, рухайтеся вперед і спробуйте відповідати на всі-всі питання. Прислухайтеся до думок один одного, якщо для когось окремі елементи дизайну є незручними/некомфортними - зверніть на це увагу. Якщо колега каже, що освітлення в кімнаті заяскраве, то існує висока вірогідність, що і для інших відвідувачів освітлення буде спричиняти дискомфорт.

Рівень 2.

Запросіть експертів з доступності та безбар’єрності. Важливо усвідомити, що є досвіди та питання, про які ви можете не знати, але про які знають професійні експерти з питань доступності (архітектурної, цифрової, тощо). Ви можете залучити їх онлайн або офлайн для консультації та визначення, що вам як команді варто покращити для створення комфорту для роботи та відвідування молодіжного центру/ простору. 
